71 ALNWICK'S VISITATIONS

dimittat camisiam omnibus vigiliis beate Marie vsque festum Michaelis ;
et abiurauit peccatum et comitiuam mulieris.

[Fo. 112] Abbas fatetur se impignorasse vnum coopertorium de
puro auro pro cipho et plura alia iocalia domus, conuentu ignorante et
irrequisito. ⁴ ·

Dominus continuauit hanc visitacionem vsque in crastinum festi
sancti Luce euangeliste proxime futurum et ad quemlibet diem citra quo
dominus vacauerit intendere vlteriori1 processui in eadem visitacione 3 et
assignauit abbati terminum huiusmodi ad exhibendum plenum statum,
etc„ presentibus Depyng, Thorpe et me, Colstone.

Idem abbas adulteratur cum (Ia.) Johanna Baroun, cum qua erat
captus suspecte in camera senescalli ; (2) vxore Johannis Forde ; (3)
vxore Johannis Roche3 (4) vxore Johannis Prest; (5) vxore Thome
piscatoris; quas omnes sustentat communibus bonis domus, sicque et
impignorando, quin verius vt timetur vendendo iocalia domus dilapidat
et consumit omnia bona domus, Non intendit choro die aut nocte ad
horas canonicas, nec venit ad capitulum adexcessus corrigendos ; et per
ipsius improuidum regimen domus indebitatur plus quam in cc li.

Canonici non seruant claustrum post prandium aliquo die, sed qui-
dam intendunt aucupacionibus, quidam venacionibus‚ quidam publicis
tabernis, ibidem bibendo et comedendo cum suspectis personis, eciam
mulieribus miseris, in magnum domus scandalum.

Primo die mensis Junij anno Domini mccccxlj‚ termino vtique iuxta
formam continuacionis visitacionis huiusmodi ad procedendum ad vlter-
iora in eadem visitacione et negocio eiusdem secundum formam retro-
actorum in eodem negocio habitorum per dominum captato et per litteras
suas citatorias domino abbati et conuentui limitato et prefixo, in domo
capitulari dicti monasterij coram domino in eodem negocio iudicialiter
sedente comparuerunt personaliter fratres Johannes Clyftone abbas,
Johannes Hakeburne prior, Johannes Henrethe, Thomas Tewkesbury‚
Walterus Dorcaeestre, Johannes Shroesbury‚ Radulphus Calathra et
Henricus Yorke, canonici dicti domus, ad procedendum et procedi
videndum in dicto negocio citati, fratre Johanne Wynchestre nuper
abbate decrepito, ac fratribus Thoma Henrethe et Waltero² Plymmouthe,
qui duo a domo citra inchoacionem visitacionis huiusmodi in apostasia
recesserant, absentibus. Et deinde dominus recitauit abbati qualiter
iniunxit ipsi abbati, dum idem dominus vltimo visitacionem suam inibi
inchoando iuxta inquisicionem suam preparatoriam quam tunc fecit pro-
cedens‚³ vt in termino ad quem visitacionem suam huiusmodi continuauit
plenum statum domus in quo tunc fuit et in quo ipsum tempore installa-
cionis sue inuenit sibi exhiberet ; quodque citra iniunccionem huiusmodi
idem abbas misit domino sub sigillo suo quendam rotulum continentem
valores maneriorum et ecclesiarum appropriatorum monasterio, Sed eo
quod non continebat plenum et verum statum monasterij⁴ nec eciam in
quo statu reperiebat monasterium in inicio ingressus sui, peciit ab ipso

1 execu cancelled.

2 Sic.

³ Sic .· procedebat is needed.
⁴ peciit cancelled.

¹ This included three such occasions, viz„ the eves of the Visitation (1 July)‚ the
Assumption (14 Aug.) and the Nativity of our Lady (7 Sept.).

2 19 Oct„ 1441. The bishop returned, as will be seen, on 1 June.

⁸ [ι. Marmyone’s room, the position of which has been discussed already.

