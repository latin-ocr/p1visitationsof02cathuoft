7 3 ALNWICK'S VISITATIONS

Walterus Dorchestre tenuit quandam mulierem nomine Johannam
Barboure et eam impregnauit in tantum quod maritus eiusdem voluit eum
interficere, etsie tandem concordia ductus habuit ab eo pensionem vt
nichil amplius contra eum ageret. Tenuit eciam vxorem Thome Dey
seruientis nostri et eam impregnauit, vt vox et fama omnium laborat.
Inpignorauit eciam calicem argenteam et vnam deauratam infirmarie
tempore quo erat custos eiusdem officij ι quinque coclearia eiusdem officij
perdidit aut vendidit. Habuit eciam quandam auem anglice goshowke,
quam diu tenuit et cuius instinctu fecit domum perdere quinquaginta
solidos. Dormiuit eciam per mensem in infirmaria absque speciali
licencia abbatis de nocte in noctem, et habuit secum mulieres et societa-
tem inhonestam, vnde domus erat inhonori penitus dedita.

Nicholaus Plymmothe erat captus per tenentes vestros cum vxore
tannarij nostri nudus cum nuda, et in testimonium criminis ceperunt
deprehensores camisiam suam et camisiam mulieris et ad huc habent et
seruant Vsque in aduentum vestrum.

Johannes Scherousbery pessime fame est quia erat deprehensus cum
quadam muliere in campanili, quam metu et timore ductus posuit in
quandam cistam domus.

Abbas immundissimus est. Chorum non diligit nec die nec nocte z
correcciones non facit super transgressiones canonicorum. Tenet plures
mulieres quarum nomina ignoro¹, set istas noui : Johannam Baroune, cum
qua erat captus in camera senescalli3 tenet vxorem Johannis Forde;
tenet vxorem Johannis Roche; tenet onrem Johannis Prest; tenet
vxorem Thome Piscatoris ; quas omnes exhibet per bona² domus et circa
quas dissipat bona domuS, nichil boni faciendo nisi vastando. Omnia
iocalia sua sunt inpignorata aut penitus vendita, set iste Willelmus
Mermyone senescallus suus tantum sibi mutuo concessit vt ea habere
potuit erga aduentum vestrum, set non omnia, prout refert liquide
scriptura inde confecta. Domus debet liquide ex claro compotu, prout
vox sonat inter nos, plusquam ducentas libras ; et si posset hanc vestram
visitacionem euadere, non dubium domus infra terminum esset insufficiens
ad sustentacionem quatuor canonicorum. Quo circa senciamus iam

. vestram paternalem largifluam benignitatem precipue circa domum.

Nullus canonicus seruat claustrum post prandium, set quidam aucupa-

cionibus, quidam venacionibus, quidam piscacionibus et ceteris dissolu- ι

cionibus se exhibent, vnde enorme est singula considerare.
Hec vera sunt sicut Deus me adiuuet et quatuor Dei euangeliste.

[Fo. 112 sched. 2.] Predictis die et loco Johannes Brewere, seruus
familiaris in³ monasterio de Dorcacestria‚ conquestus est domino ex
parte conuentus eiusdem monasterij quod quidam Johannes Frankeleyne,
custos warenne monasterij ibidem sub Willelmo Marmyone, firmario
eiusdem warrene sub sigillo communi domus ad terminum vite,
facit quamplures insultus in canonicos dicti monasterij et in eos imponit

¹ Altered from ignors.
² Interlined above doma cancelled.
⁸ prioratu cancelled.

¹ I,e. the tenants of the bishop, who was lord of the manor of Dorchester.

