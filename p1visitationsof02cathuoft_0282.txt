105 ALNWICK'S VISITATIONS

burne et seruientes suos, dicit quod tempore magistri premortui, quodam
die de quo non recolit, iste iuratus vna cnm Ricardo Pyryelle obuiauit
cuidam Roberto Wodale, seruienti domini Walteri Muskham, nuper socii
collegii, iarn mortui, qui portauit capud et posterius quarterium vnius
porcelli et vnum ferculum carnium victulinarum assatarum; et istemet
interrogatus quesiuit a dicto Roberto quo portaret dicta fercula, et res·
pondit quod ad domum Redburne, quod ibidem curn vxore sua proposuit,
vt dixit, cenare. Et dicit quod infra istos xiiij dies Helena, seruiens dicti
Redburne, intimauit isti iurato quod nunquam habuit victualia a collegio
nisi per manus deliberata. Et plus vel aliter nescit deponere, vt dicit.
Quibus quidem testibus sic examinatis ac eorum dictis et deposicion-
ibus in scriptis redactis, conuocatisque coram eodem reuerendo patre,
eisdem die et loco iudicialiter in eodem negocio sedente pro tribunali,
magistro et sociis predictis‚1 vocato eciam et presente dicto Johanne
Redburne, idem reuerendus pater dicta et deposiciones testium predict-
orum in presencia dicti Johannis Redburne publicauit et ea in lingua
vulgari publice legit et legi fecit; et exinde peciit a dicto Redburne si
quid habeat excipiendum vel proponendum contra aliquem testium pre-
dictorum aut dicta vel deposiciones eorum vel eorum alicuius. Dicit
ipse Redburne quod, quantum ad² testes productos contra eum super
diffamacione collegii vel alicuius singularis persone eiusdem, nichil⁸ habet
dicendum, proponendum vel excipiendum contra eos vel eorum aliquem
aut eorum dicta, excepto Willelmo Puttenham, fratre carnali domini
Johannis Puttenham, socii dicti collegii, qui principalis prosecutor est
omnium istorum contra ipsum Redburne, pro quo dicit quod credit
eundem Willelmum crudelius⁴ deponere contra ipsum Redburne ob
fauorem dicti domini Johannis fratris sui, vt meliorem habeat victoriam,
et eciam racione inimiciciarum ex antiquo inter ipsum Willelmum et
ipsum Redburne ortarum et continuatarum, pro eo quod idem Redburne
peciit a dicto⁵ Willelmo resolucionem pecuniarum quas idem Redburne
eidem Willelmo dudum accomodauit nec poterat eas habere, et ideo
diuersis vicibus ad verba contumelie proruperunt; et excepta Johanna,
vxore eiusdem Willelmi, eciam teste producta et examinata, contra quam
excipit, dicens ipsam sic contra eum deposuisse vt frater mariti sui
optineret victoriam, et racione inimiciciarum inter dictum Willelmum,
maritum suum, et ipsum Redburne occasione supradicta. Et quantum
ad subtraccionem vel consumpcionem cibariorum collegii, petit a dicto
reuerendo patre vt posset⁶ purgare se super hoc cum officiariis et minis-
tris collegii qui habent custodiam huiusmodi victualium, et quorum
nullam habet ipse custodiam, videlicet cum coco, pincerna, pistore et
brasiatore⁷ dicti collegii. Et ad clarius ostendendum et comprobandum
innocenciam suam et fidelitatem in hac parte, peciit a dicto reuerendo
patre vt posset producere coram eodem reuerendo patre prouisores
victualium in villa de Foderynghey, a quibus emit panem, ceruisiam‚

¹ excepto presentare cancelled.

2 dzffama cancelled.

³ di cancelled.

⁴ Interlined above fauorabilius cancelled.
⁶ Redburne cancelled.

⁸ Sic.

⁷ ct ad cancelled.

² She meant that she had them given her in small quantities for her own consumption ς
all she had she could take away in her hands.

