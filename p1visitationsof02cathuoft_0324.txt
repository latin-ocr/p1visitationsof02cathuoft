126 ALNWICK’S VISITATIONS

[Fo. 109 sched.] Facta fuit sequens examinacio testium productor-
um per partem domine Alicie Dunwyche, priorisse de Gracedieu, super
confirmacione vel infirmacione eleccionis sue et eciam installacione
eiusdem electe per magistrum Johannem Leeke, in decretis bacallarium,
reuerendi in Christo patris et domini, domini willelmi, Dei gracia
Lincolniensis episcopi, commissarii in hac parte specialiter deputati, in
domo registrarii dicti reuerendi patris infra situm manerii sui de Netelham,
xxij die Aprilis, anno Domini mccccxlj.

Ricardus Herthylle de Gracedieu, literatuS, etatis lvj annorum et
amplius, libere condicionis et bone fame, vt dicit, testis admissus et
iuratus et diligenter examinatus an nouit priorissam de Gracedieu, dicit
quod sic. Interrogatus quamdiu nouit eam et quo nomine vocatur, dicit
quod nouit eam xxxv annis proxime preteritis et quod vocatur Alicia
Dunwyche. Interrogatus an nouit de eleccione ipsius priorisse aut de
confirmacione eiusdem, dicit quod sic. Interrogatus de causa sciencie
sue, dicit quod xxiiij annis elapsis, quo certo die non recolit, vt audiuit
ab aliis quibus fidem adhibuit, dicta Alicia electa fuit in priorissam per
maiorem partem conuentus in domo capitulari ibidem, et quod quidam
magister Johannes Beby iurisperitus regebat ipsas eligentes et confecit
eleccionem in scriptis; et¹ dicit iste iuratus quod iste idem iuratus vna cum
aliis equitauit cum dicta electa vsque Sleforde ad dominum Philippum,
episcopum Lincolniensem, qui tunc ibidem residebat, pro habenda con-
firmacione eleccionis huiusmodi, et quod de visu et sciencia istius iurati
dictus dominus episcopus direxit litteras suas fratribus Johanni Scarburghe,
abbati de Gerwedone, et Johanni Amyas, priori de Bredone, cum confirm-
acione eleccionis huiusmodi3 et dicit iste iuratus quod quodam die
Mercurii circa festum sancti Georgii, anno predicto, quo cert0² non recolit,
in ecclesia parochiali de Beltone, Lincolniensis diocesis, predicti abbas
et prior sederunt adinuicem, et quod ipsis die et loco constituta fuit
coram eis dicta domina electa, et quod ibidem dictus Beby legebat in
publico dictam eleccionem, et ibidem dicti abbas et prior et Beby discu-
ciebant eleccionem huiusmodi, et quod dicti abbas³ examinabant dictam
electam super⁴ abilitate sua, et dicit quod hec omnia facta indicta
ecclesia Beltone vidit et audiuit iste iuratus, vt qui hiis omnibus interfuit.
Interrogatus insuper iste iuratus si dicti abbas et prior confirmauerant
dictam eleccionem, dicit quod sic. Interrogatus de causa sciencie sue,
dicit quod vidit quando dicti abbas et prior fecerunt dictam electam
genuflectem⁵ iurare super librum quod fideliter faceret administracionem
spiritualium et temporalium prioratus de Gracedieu,⁶ et super hoc, vt
dicit iste iuratus, dictus abbas tradidit dicte electe claues ecclesie, et aliter

 

 

 

 

 

¹ quod caneelled.

³ die omitted.

³ ct prior omitted.

⁴ abb cancelled.

⁵ Sic: for genuflectentem.
⁶ et aliter cancelled.

¹ See Vzkitations‚ 1, 91, 218.

² I. e. bishop Repyngdon.

³ His benediction by his diocesan does not seem to be recorded.

⁴ Amyas was admitted to the priory of Breedon, 28 July 1411, during archbishop
Arundel's visitation of the province (Lambeth Reg. Arundel, 11, f. 85). He was a son of
John Amyas, buried at Thornhill, Yorks., whose will was proved 12 Aug„ 1419. For the
descent of the family, see note to the will of Williarn Amyas, of Horbury (1509·10)‚ in Test-
Ebor. (Surtees Soc.) v. 17·20.

